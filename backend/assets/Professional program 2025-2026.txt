תכנית מקצועית טאמבלינג
עונות 2025–2026
מבוא

ענף הטאמבלינג (TUMBLING) הינו ענף מוכר על-ידי ה-FIG, אשר במסגרתו הבינלאומית הוא פועל כחלק מענף הטרמפולינה.
פעילות הענף מתרכזת בביצוע שני פסים של שרשראות אלמנטים בדרגות קושי משתנות, על גבי ציוד ייעודי לענף.

במדינת ישראל פועלות אגודות רבות בענף הטאמבלינג, אשר מספקות מענה מקצועי ומסגרת פעילות למתעמלים רבים.
הענף נמצא בתהליך התפתחות מתמיד, ובשנים האחרונות חלה בו התקדמות מקצועית משמעותית.

איגוד ההתעמלות בישראל, יחד עם חברי הוועדה המקצועית, הציב לעצמו מטרה להמשיך ולקדם את הענף באמצעות גיבוש תכנית מקצועית, שתיתן מענה לרמות פעילות שונות, תאפשר מיקסום יכולות המתעמלים והאגודות, ותוביל את הענף לקפיצת מדרגה.

מסלולי הפעילות ומטרותיהם
1. מסלול ליגה

קהל יעד:
מתעמלים תחרותיים באגודות.

מטרת המסלול:
מתן מענה למתעמלים הישגיים שאינם עומדים בדרישות המסלול הלאומי ו/או הבינלאומי,
וכן לאגודות שאין ביכולתן או ברצונן לקיים פעילות בהתאם לדרישות המסלול הבינלאומי.
מסלול הליגה ישמש גם כמסלול הסללה למסלול הלאומי.

2. מסלול לאומי

קהל יעד:
מתעמלים תחרותיים באגודות.

מטרת המסלול:
מתן מענה למתעמלים הישגיים שאינם עומדים בדרישות המסלול הבינלאומי,
וכן לאגודות שאין ביכולתן או ברצונן לפעול לפי דרישות אלו.
המסלול הלאומי ישמש כמסלול הסללה למסלול הבינלאומי.

חוקת התרגילים:
בהתאם לחוקה הבינלאומית.

3. מסלול בינלאומי

מטרת המסלול:
מיועד לאגודות ולמתעמלים המעוניינים להשתלב בפעילות בינלאומית,
בעלי רצון ונגישות למתקנים ולמשאבים המתאימים למסלול זה.

חוקת התרגילים:
בהתאם לחוקה הבינלאומית.

מעברים בין מסלולים ודרגות

מתעמלים רשאים לעבור בין מסלולים ודרגות, כל עוד אלו תואמות לקבוצת הגיל של המתעמל,
וזאת עד לתחרות "גביע האיגוד".

לאחר תחרות זו, דרגת המתעמל תיחשב כ"נעולה" עד תום עונת הפעילות.
כלל זה תקף גם למתעמלים שלא השתתפו בגביע האיגוד – התאריך הקובע לנעילת הדרגה הוא תאריך התחרות בענף.

פורמט תחרויות שנתי
מסלול ליגה

אליפות ישראל למסלול הליגה – תחרות ארצית שנתית לכל האגודות.

מסלול לאומי ובינלאומי

גביע האיגוד

אליפות ישראל – במסגרת שבוע אליפויות ישראל, או כתחרות ייעודית לענף, בהתאם להחלטת איגוד ההתעמלות.

הנחיות כלליות לניהול תחרויות טאמבלינג
1. השופט הראשי

השופט הראשי יהיה שופט בעל ניסיון בשיפוט וניהול תחרות, ניטרלי ככל הניתן.
באחריותו:

ניהול השיפוט

קיום הנהלים והנחיות החוקה

בדיקת דו״ח התוצאות

ניהול תקין ובטיחותי של התחרות

2. ניפוח ולחץ אוויר באיירפלור

ככלל, ניפוח האיירפלור יתבצע אוטומטית ע"י המכונה.
ניפוח ידני יתאפשר רק לפני תחילת חימום בכל סבב ובהתאם לתקן מידות הלחץ לפי הדרגות.

במקרה של כשל בניפוח:

יש לעדכן את השופט הראשי

רק השופט CJP רשאי לאשר שינוי נפח

שינוי עצמאי ע"י מאמן ייחשב עבירה של 0.6 נק' לכל תרגיל באותו פס

3. אזור מאמנים

מאמנים רשאים לנוע אך ורק בשטח המוגדר עד סיום פס ההרצה.
אין לעמוד באזור שולחנות השיפוט או מולם.

4. פלקסירול

הנחת פלקסירול תתאפשר רק בתחרויות המאורגנות ע"י אגודות, ובהודעה מראש בטופס הבקשה.
בתחרויות איגוד (גביע האיגוד ואליפות ישראל) – לא יונח פלקסירול.

ציוד נדרש לקיום תחרויות
מסלול ליגה

הרצה: 6 מ'

איירפלור: 20 ס"מ × 15 מ'

נחיתה: 6 מ'

מסלול לאומי

הרצה: 10 מ'

איירפלור: 20 ס"מ × 15–25 מ'

נחיתה: 6 מ'

בתחרויות אגודות:
ניתן איירפלור 15–25 מ' בהודעה מראש.
בתחרויות איגוד:
איירפלור 25 מ' ללא פלקסירול.

מסלול בינלאומי

אגודות:
הרצה 10 מ', איירפלור 20 ס"מ, פלקסירול/פיברגלס 25 מ', נחיתה 6 מ'.
איגוד:
הרצה 10 מ', פיברגלס 25 מ', נחיתה 6 מ'.

פאנל שיפוט
מסלול ליגה

שופט ראשי (אחראי על כל הפסים)

בכל פס: CJP + DIF

שופטי E: שניים (אגודות) / ארבעה

מסלול לאומי / בינלאומי

שופט ראשי

CJP ו-DIF (ניתן לאחד תפקידים)

שופטי E: שניים / ארבעה / שישה (לפי סוג התחרות)

חישוב ציונים

נוסחה:
Score = E1 + E2 (max 20) + D – Penalty

שופטי ביצוע (E):

אגודות: 2 שופטים

איגוד: 4 או 6 שופטים

חישוב:

2 שופטים – סכום שני הציונים

4 שופטים – נפילת הקיצוניים, חיבור האמצעיים

6 שופטים – נפילת ארבעת הקיצוניים, חיבור האמצעיים


הערות כלליות לנושאי שיפוט

חישוב הציון יתבצע בהתאם לנוסחה הבאה:

Score = E1+E2 (max. 20 pts) + D - Penalty


חישוב ציון E בהתאם למספר שופטי הביצוע:

בתחרויות מטעם אגודות – 2 שופטי ביצוע

בתחרויות מטעם האיגוד – 4 או 6 שופטי ביצוע

אופן חישוב הציון:

כאשר יש 2 שופטי ביצוע – ציון הביצוע יהיה סכום שני הציונים.

כאשר יש 4 שופטי ביצוע – שני הציונים הקיצוניים ייפסלו, וציון הביצוע יהיה סכום שני הציונים האמצעיים.

כאשר יש 6 שופטי ביצוע – ארבעת הציונים הקיצוניים ייפסלו, וציון הביצוע יהיה סכום שני הציונים האמצעיים.

סמכויות השופטים נקבעות בהתאם להגדרות הקבועות בחוקה הבינלאומית.

השיפוט של התרגילים במסלול הליגה, במסלול הלאומי ובמסלול הבינלאומי יתבצע בהתאם לחוקה הבינלאומית,
למעט הנחיות ספציפיות המפורטות בתכנית זו.









חוקת התרגילים – מסלול בינלאומי

המסלול פועל לפי חוקת FIG בטאמבלינג לשנים 2025–2028.
כל אגודה ומאמן חייבים להכיר את החוקה לעומק.

קישור לחוקה:
https://www.gymnastics.sport/publicdir/rules/files/en_1.1%20-%20TRA%20CoP%202025-2028.pdf


הטבלה מחלקת את המתעמלים לחמש דרגות גיל: AGE 1, AGE 2, JUNIOR, AGE 3 ו-SENIOR.

גילאים לפי דרגה

AGE 1 – גילאי 11–12

AGE 2 – גילאי 13–14

JUNIOR – גילאי 13–16*

AGE 3 – גילאי 17–21

SENIOR – גיל 17+

מספר אלמנטים בתרגיל

בכל הדרגות מספר האלמנטים הנדרש הוא 8 אלמנטים.

מספר אלמנטים – “פס קצר”**

בכל הדרגות מספר האלמנטים הנדרש ב“פס קצר” הוא 5 אלמנטים.

דרגת קושי*

AGE 1 – אין דרגת קושי מינימלית, דרגת קושי מקסימלית 2.8

AGE 2 – אין דרגת קושי מינימלית, דרגת קושי מקסימלית 4.3

JUNIOR – אין דרגת קושי מינימלית, דרגת קושי מקסימלית 4.3

AGE 3 – אין דרגת קושי מינימלית, דרגת קושי מקסימלית 4.5

SENIOR – אין דרגת קושי מקסימלית

לחץ מד

בכל הדרגות לחץ המד הנדרש הוא Mb110.


הבהרה לגילאי JUNIOR (בהתאם לחוקה הבינלאומית):
לצורך השתתפות באליפות עולם לנוער – גילאי 15–16 בלבד.

דרגת הקושי המקסימלית לפר אלמנט קבועה לפי דרגות.
יובהר כי ניקוד דרגת הקושי המקסימלית נשאר קבוע גם אם בוצע אלמנט שדרגת הקושי שלו גבוהה מהרשום.

גבולות הפס – מעבר לפס נחשב מעבר ללא דריכה.

הנחיות כלליות לתרגילים במסלול הבינלאומי

ככלל, התרגילים יבוצעו בהתאם להנחיות ולהגבלות הקבועות בחוקה הבינלאומית.

בכל תחרות יבוצעו שני תרגילי רשות.

קיימת חובה לסיים כל תרגיל בסלטה.

יש להגיש לשופט הקושי דף פירוט תרגילים (TS – Sheet Tariff) תקני,
טרם תחילת התחרות (במהלך האקרדיטציות).

התרגיל חייב להתבצע בכיוון אחד בלבד.
עם זאת, בסוף התרגיל מותר להשתמש באלמנט אחד בכיוון ההפוך
(האלמנט השמיני בלבד).

אלמנטים המותרים לחזרה בפס:
ערבית, קפיצת ידיים, פליק־פלאק, טמפו.
בורג ניתן לחזרה עד שלוש פעמים בכל תרגיל.

במקרה של חזרה על אלמנט – ערך האלמנט לא ייחשב,
אולם הדרישה תיחשב לצורך ספירת האלמנטים.

אסור לסיים את שני התרגילים עם בורג °360.

תרגיל שהסתיים בסלטה בודדת
(בקירוס / בקיפול / גוף ישר) בגובה כתף או נמוך:

א. שופטי E ישפטו את הסלטה ויורידו בהתאם לביצוע בין 0.1–0.5.

ב. שופטי D ייתנו את ערך הסלטה
(הסלטה אינה נחשבת כטמפו).

שיפוט התרגיל מתחיל עם ביצוע האלמנט הראשון.
ניתן לצאת שוב בטווח של 60 שניות:

לאחר 20 שניות – הורדה של 0.2 נק'.

מהשנייה 61 – התרגיל נפסל.

במידה ולא בוצע מספר האלמנטים הנדרש
ו/או התרגיל לא הסתיים בסלטה כנדרש –
תינתן הורדה של 2.0 נק' מהציון ההתחלתי.



מסלול לאומי - חוקת התרגילים שני תרגילי רשות:

גילאים לפי דרגה

דרגה 1 – גיל 17+

דרגה 2 – גילאי 15–16

דרגה 3 – גילאי 13–14

דרגה 4 – גילאי 11–12

דרגה 5 – גילאי 9–10

מספר אלמנטים בתרגיל

בכל הדרגות מספר האלמנטים הנדרש בתרגיל הוא 5–8 אלמנטים.

מספר אלמנטים – “פס קצר”**

בכל הדרגות מספר האלמנטים הנדרש ב“פס קצר” הוא 5 אלמנטים.

לחץ מד

בכל הדרגות לחץ המד הנדרש הוא Mb100.



הנחיות כלליות לתרגילים

ככלל, התרגילים יבוצעו בהתאם להנחיות ולהגבלות הקבועות בחוקה הבינלאומית.

בכל תחרות יבוצעו שני תרגילי רשות.

קיימת חובה לסיים כל תרגיל בסלטה.

יש להגיש לשופט הקושי דף פירוט תרגילים (TS – Sheet Tariff) תקני,
טרם תחילת התחרות, במסגרת האקרדיטציות.

התרגיל חייב להתבצע בכיוון אחד בלבד.
עם זאת, בסיום התרגיל מותר להשתמש באלמנט אחד בכיוון ההפוך
(האלמנט השמיני בלבד).

אלמנטים שניתן לחזור עליהם בפס:
ערבית, קפיצת ידיים, פליק־פלאק וטמפו.
בורג ניתן לחזרה עד שלוש פעמים בכל תרגיל.

במידה והייתה חזרה על אלמנט – ערך האלמנט לא ייחשב,
אולם הדרישה תיחשב לצורך ספירת האלמנטים.

אסור לסיים את שני התרגילים עם בורג °360.

תרגיל שהסתיים בסלטה בודדת
(בקירוס / בקיפול / גוף ישר) בגובה כתף או נמוך:

א. שופטי E ישפטו את הסלטה ויבצעו הורדה בהתאם לביצוע
בטווח של 0.1–0.5 נקודות.

ב. שופטי D ייתנו את ערך הסלטה
(הסלטה אינה נחשבת כטמפו).

שיפוט התרגיל מתחיל עם ביצוע האלמנט הראשון.
ניתן לצאת שוב בטווח של 60 שניות:

לאחר 20 שניות תינתן הורדה של 0.2 נק'.

מהשנייה 61 התרגיל ייפסל.

בונוסים:

ביצוע שמונה אלמנטים והתרגיל מסתיים בסלטה – בונוס 1 נק'.

ביצוע שבעה אלמנטים והתרגיל מסתיים בסלטה – בונוס 0.6 נק'.

ביצוע שישה אלמנטים והתרגיל מסתיים בסלטה – בונוס 0.3 נק'.

במידה ולא בוצע מספר האלמנטים הנדרש –
תינתן הורדה של 2.0 נק' מהציון ההתחלתי.

בנוסף, אם התרגיל מסתיים בסלטה אך מספר האלמנטים אינו מספק –
תינתן הורדה נוספת של 2.0 נק' (PENALTY).



מסלול הליגה – חוקת התרגילים:


דרגה ה – צעירים/ות

הדרגה מיועדת למתעמלים בגיל 8, שנתון 2018.
בדרגה זו מבוצעים תרגילי חובה בלבד.
לחץ המד הנדרש הוא Mb100.

דרגה ה – בוגרים/ות

הדרגה מיועדת למתעמלים בגיל 9, שנתון 2017.
גם בדרגה זו מבוצעים תרגילי חובה בלבד.
לחץ המד הנדרש הוא Mb100.

דרגה ד – צעירים/ות

הדרגה מיועדת למתעמלים בגיל 10, שנתון 2016.
מספר האלמנטים הנדרש בתרגיל הוא בין 2 ל־5 אלמנטים.
לחץ המד הנדרש הוא Mb100.

דרגה ד – בוגרים/ות

הדרגה מיועדת למתעמלים בגיל 11, שנתון 2015.
מספר האלמנטים הנדרש בתרגיל הוא בין 2 ל־5 אלמנטים.
לחץ המד הנדרש הוא Mb100.

דרגה ג – צעירים/ות

הדרגה מיועדת למתעמלים בגיל 12, שנתון 2014.
מספר האלמנטים הנדרש בתרגיל הוא בין 3 ל־5 אלמנטים.
לחץ המד הנדרש הוא Mb100.

דרגה ג – בוגרים/ות

הדרגה מיועדת למתעמלים בגיל 13, שנתון 2013.
מספר האלמנטים הנדרש בתרגיל הוא בין 3 ל־5 אלמנטים.
לחץ המד הנדרש הוא Mb100.

דרגה ב

הדרגה מיועדת למתעמלים בגילאי 14–15, שנתונים 2011–2012.
מספר האלמנטים הנדרש בתרגיל הוא בין 4 ל־5 אלמנטים.
לחץ המד הנדרש הוא Mb100.

דרגה א

הדרגה מיועדת למתעמלים בגיל 16 ומעלה, שנתון 2010 ומעלה.
מספר האלמנטים הנדרש בתרגיל הוא 5 אלמנטים.
לחץ המד הנדרש הוא Mb100.



דרגה ה - שני פסים מתוך תרגילי החובה שלהלן:

פס ראשון
תרגיל 1

התרגיל כולל:
ניתור קדם ערבית, ניתור °180, ערבית, סיום בניתור בגוף ישר.
הציון ההתחלתי הוא 9.2.
מספר האלמנטים בתרגיל: 4.
מספר ההורדות האפשריות: 5.

תרגיל 2

התרגיל כולל:
ניתור קדם ערבית, פליק־פלאק, סיום בניתור בגוף ישר.
הציון ההתחלתי הוא 9.3.
מספר האלמנטים בתרגיל: 3.
מספר ההורדות האפשריות: 4.

תרגיל 3

התרגיל כולל:
ניתור קדם ערבית, ניתור °180, קפיצת ידיים לפנים.
הציון ההתחלתי הוא 10.0.
מספר האלמנטים בתרגיל: 3.
מספר ההורדות האפשריות: 4.

פס שני
תרגיל 1

התרגיל כולל:
ערבית, ניתור °180, שני גלגלים (לסיום צידי).
הציון ההתחלתי הוא 8.5.
מספר האלמנטים בתרגיל: 4.
מספר ההורדות האפשריות: 5.

תרגיל 2

התרגיל כולל:
סלטה לפנים בקירוס.
הציון ההתחלתי הוא 9.2.
מספר האלמנטים בתרגיל: 1.
מספר ההורדות האפשריות: 2.

תרגיל 3

התרגיל כולל:
סלטה לפנים בקיפול.
הציון ההתחלתי הוא 9.8.
מספר האלמנטים בתרגיל: 1.
מספר ההורדות האפשריות: 2.

תרגיל 4

התרגיל כולל:
סלטה לפנים בקירוס עם סיבוב °180.
הציון ההתחלתי הוא 10.0.
מספר האלמנטים בתרגיל: 1.
מספר ההורדות האפשריות: 2.

תרגיל 5

התרגיל כולל:
סלטה לפנים גוף ישר / בקיפול עם סיבוב °180.
הציון ההתחלתי הוא 10.0.
מספר האלמנטים בתרגיל: 1.
מספר ההורדות האפשריות: 2.


הבהרה לדרגה ה מסלול ליגה - במידה ולא יתבצע מינימום נדרש של אלמנטים או ביצוע CRASH בתרגיל שני בדרגה ה, יינתן ציון- 1.0


דרגות ד-א  - שני פסים (תרגילי רשות):



דרגה ד

בדרגה זו נדרש לבצע בין 2 ל־5 אלמנטים בכל פס.
אין חובה לסיים כל פס בסלטה, אולם קיימת חובה לסיים את הפס בניתור.

דרגה ג

בדרגה זו נדרש לבצע בין 3 ל־5 אלמנטים בכל פס.
אין חובה לסיים כל פס בסלטה, אולם קיימת חובה לסיים את הפס בניתור.

דרגה ב

בדרגה זו נדרש לבצע בין 4 ל־5 אלמנטים בכל פס.
קיימת חובה לסיים כל פס בסלטה.

דרגה א

בדרגה זו נדרש לבצע 5 אלמנטים בכל פס.
קיימת חובה לסיים כל פס בסלטה.


דגשים לדרגות ד–א – מסלול ליגה

בביצוע תרגילי רשות כנדרש בדרגות ד–א, יש להגיש לשופט הקושי
דף פירוט תרגילים (TS – Sheet Tariff) תקני, טרם תחילת התחרות
(במסגרת האקרדיטציות).

בעת ביצוע סלטה, חובה לסיים את התרגיל באזור הנחיתה.
אם התרגיל מסתיים בפליק־פלאק או בקאונטר – אין חובה לסיים באזור הנחיתה.

בדרגות ד ו־ג אין חובה לסיים את התרגיל בסלטה.
במקרה בו התרגיל מסתיים בניתור, שופטי הטכניקה יבצעו הורדה על הניתור
כאלמנט בפני עצמו, בהתאם לפירוט המופיע בהמשך.

גבולות הפס:
אין התחשבות בגבולות הפס.

אלמנטים שניתן לחזור עליהם בפס:
ערבית, קפיצת ידיים, פליק־פלאק וטמפו.
בורג ניתן לחזרה עד שלוש פעמים בכל תרגיל.

אסור לסיים את שני התרגילים עם בורג °360.

במקרה של חזרה על אלמנט –
ערך האלמנט לא ייחשב, אולם הדרישה תיחשב לצורך ספירת האלמנטים.

תרגיל שהסתיים בסלטה בודדת
(בקירוס / בקיפול / גוף ישר) בגובה כתף או נמוך:

א. שופטי E ישפטו את הסלטה ויבצעו הורדה בהתאם לביצוע
בטווח של 0.1–0.5 נק'.

ב. שופטי D ייתנו את ערך הסלטה
(הסלטה אינה נחשבת כטמפו).

שיפוט התרגיל מתחיל עם ביצוע האלמנט הראשון.
ניתן לצאת שוב בטווח של 60 שניות:

לאחר 20 שניות תינתן הורדה של 0.2 נק'.

לאחר 61 שניות – התרגיל נפסל.

על כל אלמנט שיבוצע מעבר למינימום הנדרש בדרגה,
וכל עוד הפס מסתיים בסלטה,
יינתן בונוס של 0.3 נק' לציון דרגת הקושי.

שיפוט ניתור לאחר ערבית ופליק־פלאק

(דרגות ה'–ג', מסלול ליגה)

ניתור חסר – הורדה של 2.0 נק' מהציון ההתחלתי
(בהחלטת CJP), ללא שיפוט נחיתה.

מצב ידיים:
ידיים מכופפות – הורדה 0.1
ידיים ישרות – ללא הורדה.

תנועה לאחר הניתור:
תנועה אחורה (כיוון ניתור רחוק לאחור) – הורדה 0.1.

נחיתה לאחר ניתור:
סטייה מקו האמצע – הורדה 0.1.

מצב גוף בזמן הניתור:
הקשתה חזקה – 0.2
הקשתה בינונית – 0.1
ללא הקשתה – 0.0
 


